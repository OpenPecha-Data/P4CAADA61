rigs kyi bu gźan yaṅ ’di lta ste : dper na : bud med mgon med pa mdog ṅan pa : dri mi źim pa
smrad pa ’jig pa’i gzugs mi sdug pa śa za ma daṅ ’dra ba : mgon med pa’i khyim du bsgor źiṅ
gnas te : de na gnas pa daṅ : sbrum par gyur nas : de’i mṅal du gaṅ gdon mi za bar ’khor
los bsgyur ba’i rgyal por ’gyur ba : de ’dra ba’i seṁs can skyes par gyur kyaṅ bud med de
: mṅal na ’dug pa’i sems can la seṁs can ci ’dra ba źig ṅa’i mṅal du skyes śiṅ : ṅa’i mṅal
du źugs źes mi seṁs : yid la mi byed : der ’du śes mi ’jug go || gźan du na dbul por seṁs
ṅan pa daṅ : ñon moṅs pa daṅ : mi dge ba’i seṁs kyi rjes seṁs so : mdog ṅam pa dri mi źim
pa : mgon med pa’i khyim du ’khor źiṅ dus ñe bar byed do :

rigs kyi bu de ltar seṁs can ’di bźin seṁs can thaṁs cad mgon med par gyur pas : ’khor ba’i
sdug bsṅal bas : gtses śiṅ : ’byuṅ bar skye ba’i ’du mched kyi mgon med pa’i khyim du gnas
so || de nas sems can dag de bźin gśegs pa’i khaṁsu skyes pa yaṅ yod : sñiṅ po la gnas pa
yaṅ na : seṁs can de dag gi khoṅ du mi chud te : rigs kyi bu de na : de bźin gśegs pas :
seṁs can rnaṁs bdag la yoṅsu mi gtse ba’i phyir chos ’chad do || rigs kyi bu khyod gaṅ naṅ
na : de bźin gśegs pa yod kyis : khyed bdag cag la gtses par ma byed par khyed kyis brtson
’grus brtan par byol śig daṅ : de yaṅ dus su ’byuṅ bar ’gyur : khyed byaṅchub seṁs dpa’i
graṅsu ’gyur gyis : thaṁs cad du ni ma yin no : de nas yaṅ saṅs rgyas kyis graṅsu ’gyur gyis
: byaṅchub seṁs dpa’ źes ma yin no :

de nas bcom ldan ’das kyi de’i dus na : tshigsu bcad pa ’di bśad do ||

[8.1] ci ltar bud med gaṅ źig mgon med pa : khatog ṅan ciṅ mi bzaṅ ba’i gzugs :mgon med khyim
du dbus ba rnaṁs kyaṅ gnas : de nas dus su mṅal du chags par ’gyur :[8.2] de ’dis de ’dra
mṅal du rñed pa ni : ’khor lo bskor rgyal gdon mi za bar ’gyur :mthu che bas na : rin chen
rnaṁs kyaṅ ’byuṅ : phyogs bźi rnaṁs kyaṅ dbaṅ yaṅ byas par ’gyur :[8.3] bud med byis pa
de’i mi śes te : bdagis mṅal du źugs daṅ ma źugs pa ||mgon pa med pa’i khyim du ’khor ba
na : dbus po sems pas dus kyaṅ ’da’ bar byed :[8.4] de ltar ṅas ni sems can kun mthoṅ ba :
mgon med sdug bsṅal chos kyis ñon yaṅ moṅs :khaṁs gsum ṅan pa’i bde ba la ’aṅ gnas || de’i
dbusu chos ñid stoṅ pa ’dra :[8.5] ’di ltar mthoṅ nas : byaṅ chub sems dpa’ smras || seṁs
can kun kyi chos ñid śes nas ni’jig rten phan źiṅ ’od byed sñiṅ po gnas || khyod rnaṁs ṅan
pa’i ’du śes ma byed cig ||[8.6] khyod rnams kyis ni mthoṅ nas brtson ’grus brtsom || raṅ
gi lus su myur du rgyal bar ’gyur :dus su byaṅchub seṁs kyi dkyil ’khor de kyaṅ thob :
srog chags bye ba stoṅ yaṅ grol bar byed :

