’di skad bdag gis thos pa’i dus gcig na | bcoṁ ldan ’das rgyal po’i khab rgya rgod spuṅs pa’i
ri rin po che’i gdugs kyi khaṅ pa tsan gyis sñiṅ pos brtseg pa’i khaṅ bu na mṅon par rdzogs
par saṅs rgyas nas : lo bcu bdun kyi dus na dge sloṅ chen po dge ’dun dge sloṅ lo stoṅ
tsam pa daṅ : ñan thos bslab pa daṅ : mi slob pa daṅ : thabs gcig tu bźugs pa kun ++ dgra
bcoṁ pa zag pa zad pa śa stag go : ñon moṅs pas med dbaṅ du gyur + śa stago : seṁs śin tu
rnaṁpar grol + śa stag go : śes rab śin tu rnam par grol ba śa stag go : cad śes pa śa stag
go : klu chen po śa stago : bya ba byas pa śa stago : khur bor ba śasteg go : bdag gi don
thob pa śa stago : ’byuṅ bai sbyor ba zad + śa stag go || yaṅdag pa’i dkas seṁs rnaṁ pa+
grol ba śa stogo : seṁs can thaṁs cad kyi dbaṅ daṅ : pharol tu phyin pa mchog thob pa śastago
||

’di lta ste : tshe daṅ ldan pa ’od sruṅ chen po daṅ : tshe daṅ ldan pa u ru dbyil ba ’od sruṅ
daṅ : tshe daṅ ldan pa chu bo ’od sruṅ daṅ : tshe daṅ ldan pa ’ga’ yaṅ ’od sruṅ daṅ : tshe
daṅ ldan pa kosti la chen po daṅ : tshe daṅ ldan pa ba ku la daṅ : tshe daṅ ldan pa red
pa daṅ : tshe daṅ ldan pa rab ’byor daṅ : tshe daṅ ldan pa gaṅ po me tre’i bu daṅ : tshe
daṅ ldan pa ’ba’ giya śa daṅ tshe daṅ ldan pa śa ra dva to’i bu daṅ : tshe daṅ ldan pa mau
’a gal kyi bu chen po daṅ : tshe daṅ ldan pa ag ña da ko’u ’di daṅ : tshe daṅ ldan pa ’char
pa daṅ : tshe daṅ ldan pa sgra gcan daṅ : tshe daṅ ldan pa dga’ bo daṅ : tshe daṅ ldan
pa mtha’ yas la sogs pa dge sloṅ stoṅ stoṅ tshaṅs pa daṅ :

chu bo gaṅ ga drug bcu’i bye ma sñed kyis saryas kyis źiṅ sna tshogs nas : ’dus pa’i byaṅchub
seṁs dpa’ seṁs dpa’ chen po rnaṁs thaṁs cad kyi tshe gcig gi thog pa śa stag go : mṅon par
śes pa chen po daṅ : mi ’jig pa rñed pa śastago || saṅs rgyal maṅ po bye ba khrag khrig
brgyad stoṅ la bsñen bkur byas pa śa stag go || phyir mi ldog pa’i chos kyi ’khor lo bskor
ba śa stag go || ’di dag ni miṅ thos pa tsam gyis tshad med graṅs med pa’i ’jig rten kyi
khaṁs kyi seṁs can rnaṁs bla na med pa yaṅ dag par rdzogs pa’i byaṅchub las phyir mi ldog
par ’gyur ba

’di lta ste : byaṅchub seṁs dpa’ seṁs dpa’ chen po chos kyi blo gros daṅ : sege’i blo gros daṅ
: stag gi blo gros daṅ : don gyis blogros daṅ : dkon mchog gi blo gros daṅ : mchog rab
gyi blo gros daṅ : zla ’od daṅ : rin po che’i zla ’od daṅ : zla ba gaṅ ba’i ’od daṅ : dpa’
ba chen po daṅ : tshad med par dpa’ ba daṅ : mtha’ med par dpa’ ba daṅ : khaṁs gsuṁ na dpa’
ba daṅ : rkaṅ pa mi g-yo bar dpa’ ba daṅ : mthu chen po rñed pa daṅ : rnam par spyan ras
gzigs kyi dbaṅ po daṅ : spos kyi bal glaṅ daṅ : dris rol pa daṅ : dri kun dga’ ba daṅ :
dpal kyis sñiṅ po daṅ : ñi ma’i sñiṅ po daṅ : dkon mchog gi dpal daṅ : dpal chen po daṅ :
dri med pa’i dpal daṅ : mtha’ yas pa’i chen po che’i khar ba daṅ :

dri ma med pa’i chen po che’i khar ba daṅ : ’bar ba’i rgyal po daṅ : rtag tu dga’ ba daṅ : lag
na rin po che daṅ : namkha’i mdzod daṅ : rab lhun po daṅ : śin tu rab lhun po daṅ : rab
lhun po chen po daṅ : yon tan rin po che’i ’od daṅ : gzuṅs kyi dbaṅ po’i rgyal po daṅ : sa
’dzin daṅ : seṁs can thaṁs cad kyi nad sel ba daṅ : rab tu dga’ ba’i yid daṅ : skyo ba daṅ
: skyo ba med pa daṅ : ’od byed daṅ tsan dhan daṅ : dris las mi ldog pa daṅ : tshad med
par bsgrags pa’i dbyaṅs daṅ : byaṅchub seṁs dpa’ kun ldaṅ bar byid pa daṅ : snaṅ bas don
med par mi ’gyur ba daṅ : chos thaṁs cad la dbaṅ gyur ba daṅ : byams pa la byaṅchub seṁs dpa’
seṁs dpa’ chen ++ la stsogs pa : chu bo gaṅ ga bye ma drug bcu sñed kyi byaṅchub seṁs
dpa’ seṁs dpa’i chen po rnaṁs daṅ :

tshad med graṅs med pa’i lha daṅ : klu daṅ : gnod sbyin daṅ : dri za daṅ : lha ma yin daṅ :
namkha’ ldi daṅ : mi ’am ci daṅ : lto’phye chen po daṅ : mi daṅ mi ma yin pa thabs gcig go
|| de nas bcoṁ ldan ’das ’khor du ma brgya phrag stoṅ gi bskor + mdun du byas nas : rgyal
po daṅ rgyal pos blon po daṅ : khyim bdag tshoṅ dpon daṅ : groṅ khyer daṅ : groṅ ’dab daṅ
: seṁs can rnaṁs kyi bla mar byas : rim gror byas : mchod par byas so :

de nas de’i tshe bcoṁ ldan ’das bśos gsol gyis ’og du tsan dhan kyis sñiṅ po khaṅ bu brtseg
pa na bźugs te : de nas saṅs rgyas kyis mthus tsan dhan kyi sñiṅ po khaṅ bu brtsegs pa : de
las pad mo bye ba khrikhrig phrag stoṅ byuṅ ba śiṅ rta’i ’khor lo tshad tsam lo ma bye ba
khrikhrag stoṅ pa khatog daṅ ldan pa : dri daṅ ldan pa sñiṅ po la ’dus te : +s pa de dag
gi namkha’i bar snaṅ gi gnas las ’phags de : des saṅs rgyas kyi źiṅ thaṁs cad g-yog par gyur
pa na : ’di lta ste : rin po che’i gźal med khaṅ bźin du kun tu g-yo ba pad ma’i sñiṅ
po re re la de bźin gśegs pa’i sku dkyil mo druṅ bcas de bźugs na : ’od gzer brgya stoṅ rab
tu gtoṅ bar kun tu kun tu ldaṅ ste : pad mo de dag las thaṁs cad kyaṅ rab tu +s par gyur
to ||

de nas saṅs rgyas kyi byin kyi rlab kyis pad mo de dag gi lo ma thaṁs cad rñes śiṅ źum + tog
ṅan pa daṅ : dri mi źim pa daṅ : smrad pa daṅ : mi bzaṅ bar gyur to : de nas yaṅ pad mo de
dag la de bźin gśegs pa’i sku dkyil mo gruṅ bcas de bźugs nas ’od zer brgya phrag ++ rab
tu gtor ba kun tu snaṅ ste : pad mo de’i sñiṅ po la : de bźin gśegs pa’i sku bźugs pa saṅs
rgyas kyi źiṅ thaṁs cad daṅ ldan par khyab par gyur nas : de’i dus na saṅs rgyas kyi źiṅ
’di mchog tu bzaṅ bar gyur+ to : de nas de’i dus na byaṅ chub seṁs dpa’ maṅ po : thaṁs cad
daṅ : ’khor bźi bcoṁ ldan ’das kyi rdzu’phrul mṅon par ’dus byas pas : mthoṅ nas : ṅo mtshar
thob ciṅ rmad du gyur pa thob par gyur nas :

ci’i rgyu ci’i rkyen kyis pad mî lo ma’i bye ba khrag khrig brgya phrag stoṅ pa ’di khatog ṅan
par gyur : sbu gu khatog ṅan ciṅ smad pa daṅ : mi bzaṅ bar gyur la pad ma’i sñiṅ po ’di
las : de bźin gśegs pa’i sku rere dkyil mo gruṅ bcas de bźugs nas : ’od gzer brgya phrag
stoṅ rab tu gtoṅ źiṅ śin tu bzaṅ bar kun tu snaṅ źes the rtsom du gyur to : de nas bcoṁ ldan
’das kyis byaṅchub seṁs dpa’ maṅ po thaṁs cad daṅ : ’khor thetsom du gyur pa ñe bar ’oṅ
ba’i phyir ltas byaso de nas de’i dus na yaṅ tsan dhan kyi sñiṅ po khaṅ bu brtseg pa der
rdorje’i blogros źes bya ba byaṅchub seṁs dpa’ seṁs dpa’ chen po ’dus pa ’dug go ||

de nas bcoṁ ldan ’das kyi rdorje’i blo gros byaṅ chub seṁs dpa’ dpa’chen po la bka’ stsal pa
: rigs kyi bu de bźin gśegs pa dgra bcoṁ pa yaṅ dag par rdzogs pa’i saṅs rgyas la : khyod
kyis rtsob par bgyi la chos daṅ ldan pa’i gtam rtsom lagso : de bcoṁ ldan ’das kyis bka’
rdorje’i blogros byaṅ chub seṁs dpa’ seṁs dpa’ chen pos lha daṅ mi daṅ : lha ma yin daṅ ’jig
rten du bcas pa daṅ : ’khor bźi the tsom tu gyur pa ’i zug rṅu khoṅ du chud nas : bcoṁ
ldan ’das la ’di skad ces gsol to : bcoṁ ldan ’das ci’i rgyu ci’i rkyen kyis ’di’i ’jig rten
kyi khaṁs thaṁs cad ’di ’dra bar pad mo bye ba khrag khrig brgya phrag stoṅ gis kun tu
g-yog ciṅ : ’di lta bu’i khatog ṅan ciṅ dri mi źim pa’i dbus na : de bźin gśegs pa’i dkyil
mo gruṅ bcas de bźugs nas : ’od gzer brgya phrag stoṅ rab gtoṅ bar kun tu snaṅ : de bźin
gśegs pa’i sku ’am : ’di mthoṅ nas : srog chags bye ba khrag khrig brgya stoṅ thal mo sbyar
de phyags ’tshal :

de nas rdorje’i blogros byaṅchub sems dpa’ sems dpa’ chen po de’i dus na : tshigsu bcad pa ’di
bśad do :

[0.1] bdag gi sṅon ni ’di ltar yaṅ ma mthoṅ : de yis ci ’dra rdzu ’phrul stobs byas pa :saṅs
rgyas bye ba stoṅ ni ’dir gnas pa : pad mo rnaṁs kyi dbusu mi g-yo bar ||[0.2] ’od gzer stoṅ
gi rnaṁ par rab tu gtoṅ || saṅs rgyas kyi źiṅ kun rab tu g-yo bar byed :ṅomtshar chos
rnaṁs kyi ni rnam par rol || ’dren pa rnaṁs ni rtag tu +++ po’i ||[0.3] de dag rnaṁs kyaṅ
de la dga’ ba ste : ci ltar ṅan tog ṅan pa pad mo’i d++s na bźugs ||lo ma mi sbu’u smrad pa
ste || ci’i slad du rdzu ’phrul rnam par ’phrul :[0.4] bdag mthoṅ saṅs rgyas chu bo gaṅ
ga byed ||bd++ ’di lta bu ni sṅon ma mthoṅ : rnam par ’phrul pa ci ’dra bdag la snaṅ :[0.5]
rkaṅ gi m+g gi bdag la bśad du gsol || ci’i rgyu ci’i rkyen kyi snaṅ :’jig rten don daṅ
thug brtse phyi ru gsuṅ || srog chags thaṁs cad dgod pa bśad du gsol ||

de nas bcom ldan ’das kyi rdorje blogros byaṅchub seṁdpa’ seṁs dpa’ chen po daṅ : sṅa ma’i byaṅchub
seṁs dpa’ maṅ po thaṁs cad ’tshog pa bka’ stsal pa : rigs kyi bu de bźin gśegs pa’i
sñiṅ po źes bya ba rab tu rgyas pa’i mdo sde de bśad pa’i de lta bu’i snaṅ ba’i lhas byas
kyi de śin yid la byol la : leg pa ñon cig daṅ bśad to : źes nas dge’o : bcoṁ ldan ’das
śes de rdorje’i blogros byaṅchub seṁs dpa’ seṁs dpa’ chen po daṅ : byaṅchub seṁs dpa’ seṁs
dpa’ chen po : maṅ po de dag thams cad la : bcoṁ ldan ’das kyi ’di skad ces bka’ stsal to
:

rigs kyi bu ’di lta ste : dper na : de bźin gśegs pas sprul pa’i pad mo ’di dag la khatog ṅan
źiṅ : dri mi źim la slad ciṅ mi bzaṅ bar gyur la pad moi de dag thaṁs cad la sñiṅ po ’di
dag la yaṅ : de bźin gśegs pa’i sku dkyil mo gruṅ bcas te bźugs nas ’od gzer brgya phrag
stoṅ rab ++ toṅ źiṅ bzaṅ źiṅ sdug la gzugs daṅ ldan par bźugs par lha daṅ mi rnaṁs kyi de
dag śes nas phyag ’tshal źiṅ mchod pa’i las byed do : rigs kyi bu de ltar de bźin gśegs pa
dgra bcoṁ pa yaṅ dag par rdzogs pa’i saṅs rgyas raṅ gi śes rab kyi ye śes daṅ : de bźin gśegs
pa mig gis seṁs can srog chagsu gyur te : ’dod chags daṅ : źe sdaṅ daṅ : gtimug daṅ :
sred pa daṅ ma rig pa daṅ : ñon moṅs pa bye ba brgya phrag stoṅ gi mdzod du mthoṅ ṅo :rigs
kyi bu seṁs can de dag ñon moṅs pa’i mdzod du gyur pa’i dbus na : ṅa daṅ ’dra ba ye śes
daṅ ldan pa de bźin gśegs pa maṅ po’i dkyil mo gruṅ bcas te : mi g-yo bar bźugso : ñon moṅs
pa thaṁs cad kyis ñon moṅs pa de dag gis dbus na : de bźin gśegs pa’i chos ñid mi g-yo źiṅ
: byuṅ ba thaṁs cad kyi rgyud kyi ma gos par mthoṅ bas na : de bźin gśegs pa de bźin gśegs
pa de daṅ ’dra’o : źes smra’o : rigs kyi bu de ltar de bźin gśegs pa mig bzaṅ po de bźin
gśegs pa’i mig des seṁs can thaṁs cad de bźin gśegs pa’i sñiṅ por mthoṅ ṅo :

