rigs kyi bu gźan yaṅ ’di lta ste : dper na : am bra’i ’bras bu ’am : ba sa na’i ’bras bu ’am
: ’jam bu’i ’bras bu ’am : tala’i ’bras bu ’am : ’deb ’dre’i ’bras bu ’am : śun phrag kyis
mdzod kyis dbus nas : sa bon daṅ : myu gu ’byuṅ bar ’gyur ba yaṅ mi ’jig pa’i chos ñid de
: sa la btab daṅ : śiṅ gi rgyal po chen por byed par gyuro : rigs kyi bu de ltar de bźin
gśegs pas : de bźin gśegs pa’i mig gis ’dod chags daṅ : źesdaṅ daṅ : gtimug daṅ : sred pa
daṅ : marig pa’i mdzod du ’jig rten źugs śiṅ gnas pa

de na ’dod chags daṅ : źesdaṅ daṅ : gtimug daṅ : sred pa daṅ : ma rig pa daṅ : ñon moṅs pa’i
mdzod kyis dbul kyi sñiṅ por de bźin gśegs pa’i chos ñid kyaṅ gnaso || de la gaṅ seṁs can
du ’du śes pa źi bar gyur na : ma rig pa’i ñon moṅs pa’i mdzod : yoṅsu sbyaṅs pa’i seṁs can
kyi khaṁs de yeśes chen po’i phuṅ po ñid rñed pa’o || de seṁs can mchog ste : yeśes kyi
phuṅ po chen po’o || ci ltar khoṅ du chud pa de bźin du smra ste : lha daṅ : ’jig rten du
bcas pas mthoṅ nas | de bźin gśegs pa źes ’du śes byed do || rigs kyi bu de dag de bźin gśegs
pa de ltar ++ źiṅ : byaṅ chub seṁs dpa’ seṁs dpa’ chen po rnaṁs de bźin gśegs pa’i yeśes
khoṅ du chud par bya ba’i phyir : don de ston to :

de nas bcom ldan ’das kyis tshigsu bcad pa ’di gsuṅs so ||

[6.1] ci ltar ’beb tra’i ’bras bu myu gu ba || de daṅ ta la’i phyirol śuni phrag yod :’dzam
bu kun kyis dbus na yaṅ ni yod : de btaṅ bas ni don kyaṅ ’byuṅ bar ’gyur :[6.2] de lta ’dren
pa chos kyi dobos kyaṅ : +++’i sa bon de bźin sems can kun :de’i zag med mig : gis mthoṅ
ba ni : de’i dbus na : bder gśegs lus kyaṅ yod ||[6.3] seṁs can ’di dag thadad mdzod pa
yin || mi śes pa’i dbusu gnas par mkhyen ||tiṅ ṅe ’dzin thob ciṅ : źi la gnas pa ni ’di la
nam yaṅ g-yo ba med par ’gyur ||[6.4] de sbyaṅs pa’i phyir ni chos kyaṅ smras : ci nas ’di
kun saṅs rgyas par gyur to ||ci ltar sa bon śin chen ’byuṅ ba bźin || lha daṅ bcas pa’i
’jig rten skyab ’gyur ba :

